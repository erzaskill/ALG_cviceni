Na standardním vstupu se nachází řada celočíselných hodnot. Vypište ze vstupní řady dvě hodnoty s největším ciferným součtem.
Vstupní data jsou tvořena dvojicemi údajů o cenách určité akcie na burze. Je vždy zadáno datum (jako 8znakový řetězec) a za ním uzavírací cena daného obchodního dne (desetinné číslo). Místo poslední dvojice je pouze jeden řetězec s hodnotou "X". Vypište na výstup datum, kdy došlo k největšímu nárůstu ceny akcie proti předchozímu obchodnímu dni.
Na standardním vstupu jsou připraveny trojice reálných hodnot. Tyto trojice reprezentují naměřené denní teploty (ráno, poledne, večer). Jako ukončení řady je místo poslední trojice pouze jedna hodnota –1000. Určete a vypište průměrnou polední teplotu a dále vypište, v kolika dnech bylo večer chladněji než ráno.
Napište podprogram, který přečte ze standardního vstupu řadu desetinných hodnot zakončenou nulou a jako dvě výstupní hodnoty vydá průměr přečtené řady a počet záporných hodnot.
